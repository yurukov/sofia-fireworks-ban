# Карта за проследяване на зоните със забрана за пиротехника
Според чл. 17 от [Наредбата за реда и условията за провеждане на масови мероприятия, опазване на общински имоти и вещи, предназначени за общо ползване и шума в жилищни сгради на територията на Столична община](https://sofia.obshtini.bg/doc/5353137#p48875661) и чл. 60, ал. 1, т. 6 от [Закона за оръжията, боеприпасите, взривните вещества и пиротехническите изделия](https://legislation.apis.bg/doc/436255/0#p49941000) е забранена пиротехниката най-общо казано в следните случаи:
- между 22:00 и 9:00 
- на територията на междублокови пространства 
- при лоши метеорологични условия
- в близост до леснозапалими материали
- в районите на здравни и лечебни заведения
- в районите на учебни заведения
- в районите на социални домове
- в районите на молитвени домове
- в районите на храмове и манастири
Забраната не важни между 18:00 на 31 декември и 02:00 на 1-ви януари. Макар да има разрешителен режим, районните кметове са длъжни да отказват искане за използване на пиротехника в изброените горе условия. Задължение на районните управления на полицията е да съблюдава спазването на закона и наредбата. Исканията трябва да се внасят поне 10 дни преди събитието и отговор трябва да се публикува на страницата на районното кметство до 7 дни след искането. Така се очаква 3-4 дни преди използване на пиротехника да видим съобщение за такова. 

Едно от няколко неясни неща в тези изисквания е какво значи "в районите" и "на територията". Отделно се дават разрешения, които противоречат на наредбата. Затова направих карта,която да внесе малко разбиране. 
